---
layout: page
title: Pri
permalink: /about/
---

Mi naskiĝis en palindroma jaro, sed mi aĝas nek 20 nek 141 jarojn. Domaĝe aŭ maldomaĝe mi alvenis en ĉi tiu mondo kun virinaj seksorganoj inter mia kokso. Mi estas ano de la lando, kiu estas tro malproksime de Dio kaj tro proksime de Usono. Mi studis en universitato por fariĝi *Oompa Loompa* de la scienco de elektronoj kaj mi ankaŭ ŝatas paroli al komputiloj. Mi ne kredas je magiaj estuloj. Tamen mi ne proklamas, ke mi posedas la veron pri io ajn.

Mi estas kaj idealisma kaj praktika. Mi estas vera introvertulo, sed strange mi ŝategas lerni homajn lingvojn. Mi precipe pasigas mian tempon legante seriozajn kaj aĉegajn librojn, aŭskultante enuigan kaj laŭtan muzikon, verkante amuzetajn kaj terurajn pensojn, ktp. Mi revas vojaĝi tra la tuta mondo. Bonŝance scivolemo ankoraŭ ne mortigis min. 

Mi neniam estis mojosa.

**Nuna loko**: Toluko, Meksiko.
